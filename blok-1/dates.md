# Угода про асоціацію в датах

 Вересень 2007 року

 Україна та ЄС розпочали переговори щодо Угоди про асоціацію і поглибленої та всеосяжної зони вільної торгівлі. Метою цієї Угоди мали стати створення зони поглибленої та всеосяжної вільної торгівлі між Україною та ЄС, посилення співробітництва у політичній і економічній сферах, доступ українських суб’єктів підприємницької діяльності до внутрішнього ринку ЄС, а також адаптація українського законодавства до права ЄС. 30 березня 2012 року

 Україна парафувала \(попередньо підписала узгоджений текст\) Угоду про асоціацію з ЄС у Брюсселі, а 19 липня 2012 р. – розділ Угоди, який стосується поглибленої та всеосяжної зони вільної торгівлі. 28-29 листопада 2013 року

 тодішній Президент України Віктор Янукович під тиском Росії та попри масові протести в Україні відмовився підписувати Угоду про асоціацію між Україною та ЄС на саміті Східного Партнерства у Вільнюсі \(Литва\). 21 березня 2014 року

 у Брюсселі відбулося підписання політичної частини Угоду про асоціацію між Україною та ЄС. 27 червня 2014 року

 Президент України Петро Порошенко, Президент Європейської Ради Герман ван Ромпей, Президент Європейської Комісії Жозе Мануел Баррозу та голови всіх держав-членів ЄС підписали повний текст Угоди про асоціацію між Україною та ЄС. Її повна назва – Угода про асоціацію між Україною, з однієї сторони, та Європейським Союзом, Європейським Співтовариством з атомної енергії і їхніми державами-членами. 16 вересня 2014 року

 Угоду про асоціацію між Україною та ЄС синхронно ратифікували Верховна Рада України і Європейський Парламент. 6 квітня 2016 року

 відбувся консультативний референдум стосовно ратифікації королівством Нідерланди Угоди про асоціацію між Україною та ЄС. 61 % учасників референдуму \(тобто 32 % усіх громадян Нідерландів\) проголосували проти ратифікації Угоди. 19 квітня 2016 року парламент Нідерландів відхилив ініціативу з вимогою до уряду негайно відкликати закон про ратифікацію Угоди про асоціацію між Україною та ЄС. Нідерланди вважали, що Угода має на меті надання безпекових гарантій та повного членства України в ЄС. Їм пояснили, що це не так, але парламент Нідерландів ратифікував Угоду про асоціацію з Україною аж у травні 2017 р. після перемоги проєвропейських партій у парламентських виборах у березні того року. 1 вересня 2017 року

 Угода про асоціацію між Україною та ЄС набула повної юридичної чинності після її ратифікації парламентами всіх 28 держав-членів ЄС.

