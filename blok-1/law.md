# Правова природа Угоди про асоціацію з ЄС

Угоди, які уклав Європейський Союз з іншими країнами, можна класифікувати за їхньою метою:

*  - 
* **угоди про асоціацію з метою членства в ЄС.**
* *  До них можна віднести угоди з країнами Центральної та Східної Європи, угоди про асоціацію і стабільність з балканськими країнами. Їх уклали на підставі ст. 217 Договору про діяльність ЄС;
* *  - 
* **угоди про асоціацію з метою тісної економічної інтеграції з ЄС.**
* *  Серед них Угода про Європейський Економічний Простір, секторальні угоди зі Швейцарією, які уклали на підставі ст. 217 Договору про діяльність ЄС;
* *  - 
* **угоди про доступ на Внутрішній ринок ЄС на умовах взаємності.**
* *  Це до прикладу, угоди про створення зони вільної торгівлі чи митного союзу, угоди про партнерство та співробітництво, які уклали на підставі ст.ст. 211, 207, 352 Договору про діяльність ЄС;
* *  - 
* **угоди про співробітництво в галузі політики та безпеки.**
* *  Їх Європейський Союз укладав на підставі ст. 211 Договору про діяльність ЄС.

Угоди про асоціацію належать до групи зовнішніх угод ЄС, укладених відповідно до «змішаної зовнішньої компетенції» ЄС, тобто разом з усіма державами-членами. Їх укладають відповідно до ст. 217 Договору про діяльність ЄС, в якій зазначено, що: _«Союз може укладати з однією чи кількома третіми країнами чи міжнародними організаціями угоди про створення асоціації, яка характеризується взаємними правами та обов'язками, спільними діями і особливими процедурами»_.   
  
 Один із основних керівних принципів укладення угод про асоціацію закріплений в рішенні Суду ЄС у справі [Demirel](http://curia.europa.eu/juris/liste.jsf?language=en&jur=C,T,F&num=C-12/86&td=ALL). У ньому Суд ЄС зазначив, що угода про асоціацію передбачає «формування особливих відносин між країною-нечленом, яка зобов’язана, принаймні в певних межах, брати участь у системі».   
  
 Отже, можна визначити кілька ознак, які стосуються угод про асоціацію, закріплених в праві ЄС:   


1.  взаємні права та обов’язки;
2.  спільні дії та спеціальні процедури;
3.  особливі відносини між ЄС та іншою країною;
4.  участь третьої країни у системі ЄС.

